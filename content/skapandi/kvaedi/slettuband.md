---
order: 6
title: Sléttuband
---

## Sléttuband

Prófum yfir sveittur sit,  
sígur á mig þreyta.  
Grófum brögðum reikningsrit,  
reynda hugi beita.

og aftur á bak:

Beita hugi reynda rit,  
reikningsbrögðum grófum.  
Þreyta á mig sígur sit,  
sveittur yfir prófum.

*Ég hef aldrei verið handviss á því hvaða reglur gildi um samsett orð í sléttuböndum. Maður hefur séð bandstrik notuð til að sýna hvar orð skuli slitin, en ég veit ekki hvort það sé í samræmi við reglurnar. Ef það er bannað er það fyrri feillinn í þessu ljóði. Seinni feillinn er að „á mig“ breytist ekki. Ég sver að ég tók ekki eftir því fyrr en ég var búinn að setja vísuna saman og þá nennti ég ekki að taka hana í sundur aftur. Fleiri kvæði má finna á* ***[síðunni minni á ljod.is](http://www.ljod.is/index.php/ljod/view_poet/3763)***.
