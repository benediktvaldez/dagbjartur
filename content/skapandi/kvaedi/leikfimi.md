---
order: 4
title: Sunnudagsleikfimi
---

## Sunnudagsleikfimi

**Afdráttarháttur**  
Tóma fljóð, tefldir smátt,  
teygðir sundur trúna.  
Óma ljóð, efldir mátt,  
eygðir undur rúna.

Sóma fljóð, sást þá menn  
sekki kalla þunga.  
Óma ljóð, ást á enn  
ekki alla unga.

**Hringhendur**  
Enga á ég von og ekkert þarf.  
Auðnin er mín kvon og þessi vísa  
er minn einkasonur – ævistarf.  
Aftur upp frá honum mun ég rísa.

Þótt ól sé hert og ausan tóm  
og útlit svert að vanda,  
haltu þvert í héraðsdóm,  
þar handsal hvert skal standa.

**Sléttuband**  
*Með minniháttar svindli.*

Prófum yfir sveittur sit,  
sígur á mig þreyta  
grófum brögðum reikningsrit  
reynda hugi beita.

og afturábak:

Beita hugi reynda rit  
reikningsbrögðum grófum  
þreyta á mig sígur sit  
sveittur yfir prófum
