---
order: 2
title: Árið sem sumarið kom ekki
---

## Árið sem sumarið kom ekki

*Upphafsefnisgrein smásögu um vonda hluti.*

„Skelfileg stelling til að deyja í“ er það fyrsta sem þú hugsar. Á hvolfi, neðst í tröppum. Síðan áttarðu þig á því að kannski er hann ekki dauður áfengisdauða. Hausinn er ekki alveg á réttum stað og andlitið of blátt. Þú spyrð upphátt hvort allt sé í lagi en færð skiljanlega ekkert svar. Ekkert rumsk, engin hreyfing. Á meðan neyðarlínan er í símanum heyrirðu umgang á hæðinni fyrir ofan. Sá grunur læðist að þér að þetta hafi ekki verið slys og þú tilkynnir manninum á hinum enda línunnar að þú ætlir að bíða úti þar til bráðaliðar og lögregla mæta. Lögreglan tekur af þér skýrslu en hringir síðan í tvígang þar sem hún gleymdi að spyrja þig út í tímasetningu fundarins og hversu flekkóttur hinn láti hafi verið. Restin af deginum er annars í móki. Vond byrjun á laugardegi.
