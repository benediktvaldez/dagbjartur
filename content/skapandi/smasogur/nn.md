---
order: 3
title: NN
---

## NN

Tjáning er ekki hans sterkasta vígi lengur. Hugurinn steinrunninn og grár þar sem áður bitust á hlátur og grátur. Í infinítu millibilsástandi eins og brauðrist sem er föst á tveimur. Hvorki gott né vont. Bara er.  
Hann tæmir glasið og lítur ekki af dyrunum. Fyrir utan rignir. Hann gengur þangað til að skórnir hans fara að kjökra undan bleytunni, hærra í hverju skrefi. Þá hringir hann í leigubíl. Gangstéttarbrúnin býður honum góðfúslega sæti á meðan hann á biðinni stendur. Þakklátur segir hann gangstéttinni hvernig tilfinningin færir hann aftur í íþróttatíma í grunnskóla.
