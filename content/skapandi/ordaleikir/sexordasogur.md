---
order: 2
title: Sexorðasögur
---

## Sexorðasögur

*Hugmyndin að sexorðasögum er eignuð Ernest Hemingway. Á meðan Hemingway sat að snæðingi með góðum vinum fullyrti hann að hann gæti skrifað sögu með einungis sex orðum. Vinir skáldsins drógu þetta í efa og úr varð veðmál. Þegar peningar höfðu verið lagðir á borðið tók Hemingway upp servíettu og páraði „For sale: baby shoes, never worn“. Sérvíettan var síðan látin ganga milli manna á meðan Hemingway sópaði saman klinkinu. Óháð því hvort sagan sé sönn er um að ræða áhugavert jaðarform leiftursagna (e. flash fiction) og skemmtilegt æfingatæki.*

1. Skýrsla: Hugsanlegt morð. Fórnarlamb 19, ólétt.

2. Kettlingurinn hefur níu líf, ekki satt?

3. Var háður lofti. Losnaði undan fíkninni.

4. Skáldið beitir orðum. Gagnslaust í stríði.

5. Mannkynið bilaði. Hringið í hönnuðinn, aftur.
