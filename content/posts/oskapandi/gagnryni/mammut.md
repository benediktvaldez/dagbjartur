---
order: 3
title: Plötur - Karkari eftir Mammút
---

## Mammút

*Brot úr plötudómi sem var birtur í Monitor, júní 2009.*

**Karkari - 80%**

Út úr myrkrinu kemur snöggur trommusláttur og annað barn Mammút ríður inn af krafti. Fyrsta lag Karkara ber nafnið Endir og setur strax viðmið fyrir það sem koma skal. Ævintýralegt verður að teljast hve miklum framförum hljómsveitin hefur tekið frá fyrri plötu sinni sem kom út fyrir tveimur árum. [...] Eitt helsta einkenni Mammút er sem áður ótrúlega kraftmikill söngur Katrínar Mogensen. Bjarkarbarkinn hennar flytur tónlist sveitarinnar hæglega upp um mörg sæti í hjarta mér. Þrátt fyrir það er hún langt frá því að vera eini kostur hljómsveitarinnar. Drungalegar bassalínur og úthugsuð gítarriff ríma vel við hughrífandi píanóleik og trommuslátt. Allt saman myndar þetta einhverja sérstæðustu en jafnframt eigulegustu íslensku hljómplötu þessa árs. [...]
