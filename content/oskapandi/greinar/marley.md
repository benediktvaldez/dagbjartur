---
order: 1
title: Börn Marleys
---

## Börn Marleys

*Birt á scene.is 22. ágúst 2011.*

Meistari Bob Marley kom víða við. Ekki bara í tónlistinni heldur í ástarlífinu líka (enda erfitt að finna mann sem lagði jafn mikið upp úr því að elska náungann). Fjöldi ávaxta ástarleikja reggíkonungsins er óþekktur en hátt í 20 manns hafa haldið því fram að helmingur gena sinna sé runninn undan Marley og hinn yngsti þeirra fæddist eftir dauða hans. Þrátt fyrir þennan háa fjölda eru á opinberri vefsíðu Marleys aðeins 11 einstaklingar viðurkenndir sem afkomendur hans.
Ellefu hljómar eins og lítill hluti af heildinni síðan lítur maður aftur og fattar að það er heilt fótboltalið. Það eru fleiri einstaklinga en þú getur talið á fingrum þér, fleiri en pláneturnar í sólkerfinu og jafn hátt og magnarar Spinal Tap náðu upp í.
Það er nánast sjálfgefið að í svona stórum hópi einstaklinga með gen meista Marleys finnist hæfileikaríkir tónlistarmenn. Og hvort þeir gera, nánast öll börnin hans hafa látið í sér heyra á sviði tónlistarinnar og fjórir synir þeirra þekktastir.
Ziggy Marley
Elsti sonurinn var skírður David en gefið gælunafnið Ziggy af föður sínum (Ziggy er jamaískt slangur fyrir litla jónu). Hann stofnaði árið 1979 hljómsveitina Ziggy Marley and the Melody Makers, sem enn þann dag í dag kemur víða fram á tónleikum. Hann hefur verið ötull talsmaður lögleiðingar marijuana og er að leggja lokahönd á að skrifa myndasögu um hetjuna Marijuanaman. Ziggy gaf í sumar út sína fjórðu sólóplötu, Wild and Free. Hann víkur ekki mikið frá stíl föður síns og er tónlist hans uppfull af hlýju reggí með boðskap um ástina.
Hér má heyra lagið Forward to Love af plötunni Wild and Free:
http://www.youtube.com/watch?v=3lrKdBI-3G4
Stephen Marley
Ekkert Marley systkina hefu runnið jafn mörg Grammy-verðlaun og Stephen. Allt frá því hann hóf tónlistarferil sinn með Ziggy Marley and the Melody Makers hefur hann rakað inn verðlaunum og eru þau orðin sjö talsins. Stephen gaf út sína fyrstu sólóplötu árið 2007 og er hans þriðja væntanleg fyrir árslok. Ásamt því að koma fram sjálfur með eigið efni hefur hann verið iðinn við að pródúsera plötur bræðra sinna og fleiri reggílistamanna. Hann túraði með Snoop Dogg og Slightly Stoopid á Blazed and Confused túrnum árið 2009 en hefur síðan þá eytt tíma í að koma fram sjálfur og vinna með yngsta bróður sínum, Damian.
The Mission, sem Stephen flytur ásamt Damian:
http://www.youtube.com/watch?v=a422R4h2bPM
Julian Marley
Fáir geta státað af færni á jafn mörg hljóðfæri og Julian. Hann spilar á allt frá hinum hefðbundnu gítar og píanó (bassi o.s.frv.), til sértækra jamaískra hljóðfæra eins og merimbula. Auk þessa er hann bæði mökkfær trymbill og hinn efnilegasti flautuleikari. Hann hefur gefið út 3 sólóplötur og kom sú síðasta út árið 2009.
On the Floor af plötunni Awake:
http://www.youtube.com/watch?v=t4IQ5KXpt0M

[...]
