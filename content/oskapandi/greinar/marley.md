---
order: 1
title: Börn Marleys
---

## Börn Marleys

*Hluti greinar sem birt var á scene.is 22. ágúst 2011.*

Meistari Bob Marley kom víða við. Ekki bara í tónlistinni heldur í ástarlífinu líka (erfitt að finna mann sem lagði jafn mikið upp úr því að elska náungann). Nákvæmur fjöldi ávaxta ástarleikja reggíkóngsins er óþekktur en hátt í 20 manns hafa haldið því fram að helmingur gena sinna sé runninn undan honum. Sá yngsti þeirra fæddur eftir andlát Marleys. Af þessum fjölda hafa aðrir fjölskyldumeðlimir þó aðeins viðurkennt 11 einstaklingar sem afkomendur hans.

[...]

Það er nánast sjálfgefið að í svona stórum hópi fólks, með gen Marleys, finnist hæfileikaríkir tónlistarmenn. Og hvort þeir gera, nánast öll börnin hans hafa látið að sér kveða á sviði tónlistar og fjórir synir þeirra þekktastir. Hér fyrir neðan mun ég reifa hvað öll 11 börnin eru að gera í dag.

**Ziggy Marley**

Elsti sonurinn var skírður David en gefið gælunafnið Ziggy af föður sínum (Ziggy er jamaískt slangur fyrir litla jónu). Árið 1979 stofnaði hann hljómsveitina Ziggy Marley and the Melody Makers, sem enn þann dag í dag kemur víða fram á tónleikum. Hann hefur verið ötull talsmaður lögleiðingar marijuana og er að leggja lokahönd á að skrifa myndasögu um hetjuna Marijuanaman. Ziggy gaf í sumar út sína fjórðu sólóplötu, Wild and Free. Hann víkur ekki mikið frá stíl föður síns og er tónlist hans uppfull af hlýju reggí með boðskap um ástina.

Hér má heyra lagið Forward to Love af plötunni Wild and Free:  
http://www.youtube.com/watch?v=3lrKdBI-3G4

**Stephen Marley**

Ekkert Marley systkina hefu runnið jafn mörg Grammy-verðlaun og Stephen. Allt frá því hann hóf tónlistarferil sinn með Ziggy Marley and the Melody Makers hefur hann rakað inn verðlaunum og eru þau orðin sjö talsins. Stephen gaf út sína fyrstu sólóplötu árið 2007 og er hans þriðja væntanleg fyrir árslok. Ásamt því að koma fram sjálfur með eigið efni hefur hann verið iðinn við að pródúsera plötur bræðra sinna og fleiri reggílistamanna. Hann túraði með Snoop Dogg og Slightly Stoopid á Blazed and Confused túrnum árið 2009 en hefur síðan þá eytt tíma í að koma fram sjálfur og vinna með yngsta bróður sínum, Damian.

The Mission, sem Stephen flytur ásamt Damian:  
http://www.youtube.com/watch?v=a422R4h2bPM

**Julian Marley**

Fáir geta státað af færni á jafn mörgum hljóðfærum og Julian. Hann spilar á allt frá hinum hefðbundnu gítar og píanó (bassi o.s.frv.), til sértækra jamaískra hljóðfæra eins og merimbula. Auk þessa er hann bæði mökkfær trymbill og hinn efnilegasti flautuleikari. Hann hefur gefið út 3 sólóplötur og kom sú síðasta út árið 2009.

On the Floor af plötunni Awake:  
http://www.youtube.com/watch?v=t4IQ5KXpt0M

**Ky-Mani Marley**

Fjórða barn hans, sem vakið hefur athygli, er Ky-Mani. Hann átti Bob Marley með borðtennisstjörnunni Anita Belnavis. Í upphafi lá hjarta Ky-Manis hjá íþróttum. Hann keppti bæði í evrópskum- og amerískum fótbolta (hið síðara réttilega nefnt handegg) en móðir hans ýtti honum út í tónlistarnám sem að lokum fangaði bæði hug hans og hjarta. Í dag hefur hann gefið út 5 plötur og vinnur að þeirri sjöttu. Hann semur hann bæði dancehall, reggí og reggí hip hop en lætur ekki staðar numið í tónlist því hann hefur tekið að sér hlutverk í nokkrum jamaískum kvikmyndum.

One Time af plötunni Radio:  
https://www.youtube.com/watch?v=Q_o6eX4Y5Tw

**Damian Marley**

Í sérstöku uppáhaldi hjá mér er yngsta (viðurkennda) barn hálfguðsins. Damian er sonur Bob Marleys og Cindy Breakspeare, sem sigraði keppnina Ungfrú heimur árið 1976. Hann er í dag með dredda niður á hæla og almenna kenningin er sú að þeir verði flóttaleiðin hans úr fangelsi, með því að skera þá af og binda í kaðal, ef hann verður tekinn fastur. 13 ára gamall stofnaði Damian hljómsveitina Shephards en hún leið undir lok um miðjan 10. áratug síðustu aldar, um svipað leyti og Damian hóf sólóferil sinn. Damian hefur á einhverjum tímapunkti unnið með hverjum einasta af fyrrnefndum hálfbræðrum sínum og mörgum mun stærri nöfnum, líkt og Gwen Stefani, Alicia Keys og Snoop Dogg. Hann hefur hlotið 3 Grammy-verðlaun og er eini reggílistamaðurinn sem unnið tvö Grammy-verðlaun sama kvöldið.

Lagið Welcome to Jamrock af samnefndri plötu:  
https://www.youtube.com/watch?v=_GZlJGERbvE

[...]
