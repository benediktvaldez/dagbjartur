---
order: 5
title: Contraband
---

## Contraband

*Birt á scene.is 29. september 2011.*

Margir sáu Reykjavík – Rotterdam þegar hún kom út og báru henni góða söguna. Þeirra á meðal (íslenskum aðstandendum myndarinnar til lukku) voru fjáðir Hollywood framleiðendur, sem samstundis keyptu rétt til endurgerðar hennar.

Baltasar Kormákur, sem fór með aðalhlutverkið í Reykjavík – Rotterdam, var fenginn til að leikstýra Contraband og stjórnaði þar einvala liði stórleikara á borð við Mark Wahlberg (Marky Mark link http://www.youtube.com/watch?v=-eSN8Cwit_s), J.K. Simmons, Giovanni Ribisi, Ben Foster og Kate Beckinsale.

Endurgerðin hefur að sjálfsögðu verið staðfærð og fjallar því ekki um smygl á milli Íslands og Hollands. Má gera ráð fyrir að siglt verði í myndinni á milli Bandaríkjanna og Bretlands en þau tvö eru talin upp sem framleiðslulönd hennar samkvæmt IMDB.

Í gær var gefinn út trailer fyrir myndina, sem mun bera nafnið Contraband, og lofar hann vægast sagt góðu. Þar má m.a. finna Ólaf Darra sem skipsmann og endurgerð á atriðinu þar sem Baltasar braut bílrúðu og dró Jóhannes Hauk út um hana til að lúskra á honum. Eitthvað hefur útgefendunum litist á verkið því frumsýningardeginum var flýtt um 2 mánuði frá því er upphaflega hafði verið ákveðið og verður hún frumsýnd 13. janúar 2012 hið ytra.

Kostnaður við myndina (e. budget) er talinn vera um 32 milljónir dollara, en það er yfir þreföld sú upphæð sem síðasta mynd sem Baltasar leikstýrði í Bandaríkjunum, Inhale, kostaði.

Ekki hafa borist fregnir um að Contraband verið prufusýnd á Íslandi neinu fyrir áætlaða frumsýning svo við getum ekki annað gert en að bíða spök til næsta árs eftir þessu nýjasta framtaki Íslendinga í kvikmyndaheiminum.
