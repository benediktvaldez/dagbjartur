---
order: 1
title: Underworld: Awakening
---

## Underworld: Awakening

*Brot úr kvikmyndagagnrýni sem var birt á scene.is 8. febrúar 2012.*

**5,5**

Underworld ævintýrið heldur áfram.

Hraður hasar þar sem lögmál eðlisfræðinnar hafa verið endanlega gefin upp á bátinn. Þegar myndin hefst er mannkynið orðið meðvitað um tilvist vampíra og varúlfa og hefst handa við að útrýma þessum hættulegu kynstofnum. Útrýmingin gengur upp og við hoppum 12 ár fram í tímann þar sem Selene, aðalpersónan úr fyrri myndunum, vaknar eftir að hafa verið fryst í rannsóknaskyni.

Selene kemst að því að hún á 12 ára dóttur sem er hálf vampíra og hálfur varúlfur. Selene heldur af stað til að bjarga dóttur sinni og kemst í leiðinni að því að ekki er allt sem sýnist. Kannski heppnaðist útrýmingin ekki jafn vel og leit út í fyrstu.

Mörgu er ábótavant í þessari fjórðu mynd seríunnar. Tölvubrellurnar eru til að mynda ekki á par við það sem tíðkast í dag. Þær hafa ekki batnað frá fyrstu myndinni og því miður telst meðalgrafík frá 2003 ekki góð áratug síðar. Myndina skortir einnig þann klassa sem vampírur eru yfirleitt látnar bera í skáldskap og varúlfarnir eru talsvert minna ógnvekjandi en varúlfarnir annarra mynda (næstum vinalegir).

Underworld: Awakening hefur mörg þemu sem einkenna vampírumyndir, s.s. hatrammar deilur við varúlfa og kynferðisbrot gegn börnum. Meira gore er í myndinni en fyrri hlutum seríunnar, sem dæmi má nefna að við fáum að sjá 12 ára stelpu rífa barkann úr vísindamanni. Þó vantar ýmislegt upp á að myndin geti talist góð og eftir situr myndrænn en óáhugaverður búningahasar.
