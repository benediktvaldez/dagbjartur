---
order: 5
title: Þorskhöfðaskurður
---

## Þorskhöfðaskurður

*Pistill frá 28. júlí 2014.*

Sögumoli: Fyrir sléttum 100 árum síðan lýsti Austurrísk-ungverska keisaradæmið stríði á hendur Serbíu. Í kjölfarið fylgdi hrina af stríðsyfirlýsingum um gervalla álfuna og er dagurinn því talinn marka upphaf fyrri heimsstyrjaldarinnar. Fáir vita þó að sama dag þyrptist fólk að Þorskhöfða (e. Cape Cod) til að sjá Þorskhöfðaskurðinn opnaðan eftir 5 ára vinnu og áratuga undirbúning. Framtakið stytti siglingarleiðina frá Boston til New York um 66 mílur og veitti leið framhjá svæði, sem hafði í skugga fjölda sjóslysa verið nefnt kirkjugarður Atlantshafsins. Ytri leiðin um Þorskhöfða ber ábyrgð á fleiri skráðum skipsbrotum en Bermúdaþríhyrningurinn og má telja að opnun skurðarins hafi bjargað lífum hundruða sæfara á síðastliðinni öld. En Mlada Bosna og Austurrísk-Ungverskum stjórnvöldum að þakka man enginn eftir opnun Þorskhöfðaskurðar!
